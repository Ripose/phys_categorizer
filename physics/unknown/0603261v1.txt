IL «PROTONE NEUTRO» 
OVVERO DELLA LABORIOSA ESCLUSIONE 
DEGLI ELETTRONI DAL NUCLEO 

Alberto De Gregorio*  
Dottorato di ricerca in Fisica 
Università degli studi di Roma «La Sapienza» 

 

 
 

RIASSUNTO: Nel presente lavoro si discuterà l’ingresso del neutrone  –  o  «protone 
lo  chiamava  Ettore  Majorana  –  nella  fisica  del  nucleo.  Si 
neutro»,  come 
approfondiranno le circostanze in cui la scoperta del nuovo componente neutro del 
nucleo maturò, rilevando come la posizione assunta in principio da Irène Curie e da 
Frédéric Joliot nel tentare di ricondurre nell’alveo delle interpretazioni correnti i nuovi 
risultati da loro stessi ottenuti non fosse del tutto ingiustificata e come, per converso, 
la possibile esistenza del neutrone annunciata da Chadwick non bastasse a esaurire la 
complessità del quadro che gli esperimenti andavano mettendo in luce.  

Questione essenziale fu quella di stabilire se il neutrone fosse, come immaginato 
fin dal 1920, composto da un protone e un elettrone strettamente legati, o se dovesse 
essere  considerato  esso  stesso  particella  fondamentale.  Vedremo  che,  per  oltre  un 
anno,  anche  Chadwick  propese  per  l’interpretazione  del  neutrone  composto  e  sarà 
evidenziato il ruolo decisivo che, con Majorana ed Enrico Fermi, la scuola di fisica 
romana svolse nel sostenere e diffondere la concezione per cui il neutrone, così come 
il nucleo, non conteneva alcun elettrone. 

 
 
 
«Protone neutro»  è il nome con cui Ettore Majorana chiamò la nuova particella neutra, di 
massa  confrontabile  con  quella  del  protone,  annunciata  da  James  Chadwick  il  17  febbraio 
1932.1 Questa data, in cui il neutrone fu incluso tra le possibili particelle costituenti il nucleo 
atomico,  è  comunemente  indicata  come  il  giorno  in  cui  l’annosa  questione  riguardante  la 
presunta esistenza di elettroni nucleari  trovò finalmente soluzione. Il percorso che portò a 
escludere l’esistenza di elettroni nel nucleo, tuttavia, ebbe una storia molto più articolata e 
per quasi due anni la possibilità che il neutrone risultasse dall’unione di un protone e un 
elettrone  continuò  a  essere  vivacemente  dibattuta  tra  i  fisici  (i  quali,  alla  scoperta 
dell’elettrone  positivo,  presero  in  considerazione  persino  l’eventualità  che  il  protone 
consistesse nell’unione di un neutrone e un positrone). 

Le  vicende  legate  al  neutrone  –  dalla  sua  osservazione  al  suo  affermarsi  quale  particella 
fondamentale, non composita –, così come sono solitamente presentate, costituiscono perciò 
un esempio di ‘linearizzazione’ a posteriori della storia della fisica: obbedendo a un principio 
di  economia,  accade  che  lo  sforzo  compiuto  per  trarre  dall’esperienza  di  laboratorio  una 
formulazione  generale,  chiara  e  rigorosa  di  modelli  e  teorie  passi  in  secondo  piano,  per 
lasciare spazio alla sola descrizione del risultato che da tale impegno si è prodotto.  

                                               

 alberto.degregorio@roma1.infn.it 

 

 

© Alberto De Gregorio 2005 

*
 

 

A  questa  estrema  semplificazione  contribuiscono  senz’altro  le  numerose  testimonianze 
rese, anche a distanza di molti anni, dagli stessi protagonisti dell’impresa scientifica. Stimolati 
dal  notevole  bagaglio  ‘tecnico’  di  cui  dispongono,  questi  ultimi  tendono  a  privilegiare,  nel 
ricostruire  le  vicende  che  hanno  vissuto  personalmente,  la  sintesi  raggiunta  dai  successivi 
sviluppi disciplinari e a fornire così una ricostruzione ‘logica’ piuttosto che storica. A maggior 
ragione  la  restante  comunità  scientifica,  se  trascura  di  prestare  adeguata  attenzione  alla 
prospettiva sincronica delle vicende, non potrà che favorire il consolidarsi e il diffondersi di 
simili  semplificazioni.  Come  un  alpinista  che,  di  ritorno  dalla  vetta  conquistata,  riferisce 
l’ebbrezza  dell’impresa  portata  a  compimento  piuttosto  che  le  scelte  difficoltose  che  ha 
dovuto attuare nell’aprirsi una via di salita, così il fisico che ha preso parte alle pionieristiche 
ricerche  sui  neutroni  tralascia  facilmente  di  testimoniare  quali  accidentati  percorsi  abbiano 
permesso di raggiungere risultati di grande rilievo. 

Per ottenere un più completo quadro degli eventi, rispetto a quanto emerge dalle numerose 
ricostruzioni diacroniche, è pertanto necessario sottoporre al riscontro della documentazione 
originale  i  resoconti  dei  testimoni  diretti.  Tale  documentazione  è  costituita  sia  da  materiali  a 
stampa, come per esempio articoli, memorie e relazioni a congressi, sia da materiali d’archivio: 
appunti, lettere, quaderni (di laboratorio oppure contenenti sviluppi formali e  calcoli relativi a 
determinati  risultati  teorici).  Così  come  i  chiodi  lasciati  nella  roccia  documentano  in  modo 
oggettivo la via scelta dallo scalatore e permettono di dare conto in maniera più completa 
dell’impresa  da  lui  portata  a  temine,  nonché  di  trarne  insegnamenti  utili  a  chi  vorrà 
apprenderne  le  strategie,  così  il  materiale  d’epoca  costituisce  un  necessario  complemento 
alle testimonianze dei fisici che si sono impegnati nelle ricerche sui neutroni e consente di 
apprezzare più pienamente il significato dei risultati da loro conseguiti in questo campo. 

Nel  presente  lavoro,  avvalendoci  del  materiale  a  stampa,  ricostruiremo  alcune  vicende 
legate  alla  scoperta  del  neutrone  e  al  percorso  verso  la  sua  accettazione  come  particella 
fondamentale, priva di elettroni. Accennerò in apertura al fatto che l’iniziale interpretazione 
in termini di radiazione  g   fornita  da  Frédéric  Joliot  e  da  sua  moglie  Irène  Curie  per  la 
radiazione penetrante emessa dal berillio trova una naturale collocazione nelle conoscenze 
dell’epoca, rispetto alle quali presenta riscontri anche quantitativi. Sarà poi approfondito il 
fatto  che  dopo  gli  esperimenti  di  Chadwick  ci  si  interrogò  ancora  a  lungo  se  il  neutrone 
consistesse  nella  stretta  unione  di  un  protone  e  un  elettrone,  e  sarà  evidenziato  il  ruolo 
fondamentale  svolto  prima  da  Majorana  e  poi  da  Enrico  Fermi  nel  promuovere 
l’interpretazione  per  cui  il  neutrone  andava  considerato  a  tutti  gli  effetti  un  «protone 
neutro», non contenente – come il nucleo stesso – alcun elettrone. 

1. LA RADIAZIONE PENETRANTE 
A  scoprire  l’esistenza  della  radiazione  penetrante  di  origine  nucleare  furono  nel  1930 
Wilhelm Bothe e Herbert Becker,2 impegnati ad approfondire il fatto che, come osservato 
nel  1928  dallo  stesso  Bothe  insieme  a  Hans  Fränz,3  il  boro  irradiato  con  particelle  a
 
emetteva  nuclei  di  idrogeno  (ossia  protoni)  che  potevano  essere  classificati  secondo  due 
possibili valori della loro velocità. Bothe e Fränz avevano ipotizzato che in tale processo, 
oltre  a  nuclei  di  idrogeno,  il  boro  emettesse  radiazione  g   e  che  in  questo  modo  fosse 
garantito il bilancio energetico (considerazioni sui difetti di massa4 escludevano che protoni 
con velocità differenti provenissero da due diversi isotopi del boro, di numero di massa 10 
e 11). Bothe e Becker intrapresero (mediante contatori a punta) lo studio di tale radiazione 
non soltanto nel boro, ma anche in altri elementi leggeri sottoposti all’azione delle a
, tra cui 
litio,  berillio,  fluoro,  magnesio  e  alluminio.  Con  stupore  constatarono  che  radiazione  era 
emessa  anche  dal  berillio,  l’unico  tra  i  precedenti  elementi  da  cui  non  risultava  essere 
espulso alcun protone. L’assorbimento della radiazione eccitata nel berillio dalle particelle a
 
risultava minore rispetto anche ai più penetranti tra i raggi emessi dalle sostanze radioattive 
naturali;  da  qui  il  nome,  appunto,  di  «radiazione  penetrante  del  berillio».  Era  necessario 

2 

 

 

specificarne  la  provenienza,  per  distinguerla  dalla  radiazione  penetrante  tout  court  di  cui  si 
era già parlato con riferimento ai raggi cosmici.  

Nell’ottobre  del  1931  si  tenne  a  Roma  un  importante  congresso  di  fisica  nucleare,  al 
quale  parteciparono  tra  gli  altri  N.  Bohr,  W.W.  Bothe,  R.H.  Fowler,  G.  Gamow  e  A. 
Sommerfeld. Fermi fu segretario generale del convegno, ai cui lavori assistette anche Ettore 
Majorana (come documenta unicamente una foto che lo ritrae insieme ai colleghi). Bruno 
Rossi discusse Il problema della radiazione penetrante5 di origine cosmica e precisò che, pur 
continuando  in  questo  caso  a  parlare  di  radiazione  corpuscolare  penetrante,  avrebbe 
mantenuto la riserva (avanzata in precedenza anche da Bothe e Kolhörster6) che si trattasse 
eventualmente  di  radiazione  elettromagnetica,  di  energia  non  inferiore  al  miliardo  di 
elettronvolt.  In  tale  ipotesi,  tuttavia,  si  sarebbero  dovute  attribuire  a  raggi  così  altamente 
energetici proprietà diverse rispetto a quelle estrapolate da leggi la cui validità sperimentale 
era stata verificata a energie ordinarie. Da una parte, infatti, i risultati di alcune misurazioni 
portavano  a  concludere  che,  se  la  radiazione  cosmica  primaria  fosse  stata  di  natura 
elettromagnetica,  ciascun  fotone  avrebbe  percorso  nell’aria  in  media  alcuni  centimetri 
solamente. Dall’altra parte la formula che Oskar Klein e Yoshio Nishina avevano ricavato 
teoricamente  per  la  sezione  d’urto  di  radiazione  elettromagnetica  contro  elettroni7  – 
formula le cui previsioni erano in buon accordo con i risultati sperimentali fino a energie di 
alcune  centinaia  di  migliaia  di  elettronvolt  –  prevedeva  per  il  percorso  di  fotoni  di  così 
straordinaria energia un valore di diversi chilometri, evidenziando pertanto una differenza 
di cinque ordini di grandezza rispetto al dato osservativo. 

Riguardo all’altra radiazione penetrante – quella emessa dal berillio irradiato con le  a
 –, 
Bothe8  annunciò  che  alcuni  esperimenti  intrapresi  con  il  metodo  delle  coincidenze 
suggerivano che essa avesse natura elettromagnetica e non corpuscolare. 

Alcune  settimane  dopo  il  congresso  di  Roma  i  Joliot-Curie, 9  ricorrendo  a  sorgenti  di 
polonio molto più intense di quelle usate da Bothe e Becker nel 1930, studiarono mediante 
una camera di ionizzazione la radiazione penetrante, emessa, oltre che dal berillio, anche dal 
boro  e  dal  litio:  l’assorbimento  per  unità  di  massa  della  radiazione  del  berillio  risultava 
essere nel piombo di entità minore rispetto a quanto stabilito dai colleghi di Berlino.10 I due 
fisici  francesi  inoltre,  intenti  a  verificare  se  avvenissero  trasmutazioni  nucleari  con 
emissione di particelle  a
 oppure di protoni, osservarono che la radiazione penetrante del 
berillio  e  del  boro  espelleva  protoni  da  schermi  composti  di  sostanze  idrogenate  come 
paraffina, acqua o cellofan, collocati lungo il percorso.11  

I Joliot-Curie, nella seduta del 22 febbraio 1932 dell’Académie des Sciences, presentarono 
un  altro  lavoro,  in  cui  riferirono  di  aver  osservato  in  camera  di  Wilson  alcune  traiettorie 
prodotte da nuclei di idrogeno di rinculo, oltre a tracce di elettroni di elevata energia. I due 
fisici,  ricorrendo  nuovamente  alla  camera  di  ionizzazione,  avevano  constatato  che  la 
radiazione emessa dal berillio sottoposto all’azione delle particelle a
 del polonio è fortemente 
assorbita dal carbonio e, in una camera contenente elio, provoca un aumento della corrente 
misurata: da tale risultato concludono che «le phénomène de projection des nojaux d’atomes 
par les rayons g  de grande énergie est probablement un phénomène général».12  

Per quanto riguarda questi esperimenti, i Joliot-Curie devono affrontare gravi difficoltà 
interpretative:  l’energia  dei  nuclei  di  idrogeno  di  rinculo  è  tale  da  implicare  che,  se  la 
radiazione  penetrante  del  berillio  e  del  boro  fosse  costituita  di  fotoni,  questi  dovrebbero 
avere energie rispettivamente di 48 MeV e 31 MeV, molto più di qualsiasi radiazione g  nota 
di  origine  nucleare;  in  contrasto  con  queste  conclusioni,  studi  di  assorbimento  portano  a 
concludere che la radiazione penetrante debba invece, se di natura elettromagnetica, essere 
costituita di fotoni con energie tra i 15 e i 20 MeV. In aggiunta, la formula di Klein-Nishina 
prevede  per  fotoni  di  tali  energie  che  l’ipotizzato  effetto  Compton  su  protoni  abbia  una 
sezione  d’urto  circa  105  volte  più  piccola  che  non  l’effetto  Compton  su  elettroni,13 ma i 
Joliot-Curie deducono da risultati di laboratorio che l’interazione con i protoni è addirittura 
più  frequente  di  quella  con  gli  elettroni.  Lo  scarto  da  loro  riscontrato  rispetto  alla 

3 

 

 

previsione  teorica  ammonta  perciò  a  circa  cinque  ordini  di  grandezza;  ossia  è  di  entità 
analoga  a  quello  evidenziato  da  Rossi  per  il  percorso  medio  della  radiazione  cosmica 
primaria, proprio nell’ipotesi che quest’ultima sia di natura elettromagnetica.14  

Gli  esperimenti,  nel  caso  in  cui  la  radiazione  penetrante  del  berillio  fosse  stata 
interpretata  in  termini  di  fotoni,  conducevano  dunque  a  conclusioni  non  solamente 
contrastanti tra loro, ma anche non conciliabili con la teoria di Klein e Nishina. I Joliot-
Curie, assumendo un atteggiamento propositivo, ne dedussero la possibile manifestazione 
di «un noveau mode d’interaction du rayonnement et de la matiére».15 Tale conclusione, a 
prima  vista  fin  troppo  audace,  aveva  invece  valide  basi  osservative,  di  solito  non  poste 
sufficientemente in evidenza: in primo luogo Bothe,16 in un intervento che Irène Curie citò 
espressamente a dicembre,17 durante il congresso di Roma aveva messo in risalto la natura 
elettromagnetica  della  radiazione  del  berillio,  emessa  a  suo  avviso  in  conseguenza  della 
«Kernsynthese»  Be9 + He4 = C13  (di lì ad alcuni mesi Franco Rasetti18 avrebbe verificato 
che  la  radiazione  del  berillio  conteneva,  effettivamente,  non  soltanto  neutroni,  ma  anche 
raggi  g ).  In  secondo  luogo,  proprio  durante  il  congresso  romano  era  stato  puntualizzato 
che,  se  si  fosse  accettata  l’ipotesi  elettromagnetica  per  i  raggi  cosmici  primari,  si  sarebbe 
dovuto  ammettere  per  la  radiazione  un  nuovo  modo  di  interagire  con  la  materia:  negli 
articoli che seguirono, i Joliot-Curie, pur non dichiarandolo esplicitamente, non fecero altro 
che  trarne  conclusioni  speculari  riguardo  alla  radiazione  penetrante  del  berillio.  Non  va 
peraltro  dimenticata  la  coincidenza  per  cui,  nell’ipotesi  di  radiazione  elettromagnetica  di 
elevatissima energia, la sezione d’urto misurata si discostava da quella prevista dalla formula 
di Klein-Nishina – verificata sperimentalmente soltanto a energie assai inferiori – in analoga 
proporzione per la radiazione penetrante del berillio e per quella di origine cosmica.  

C’è  da  segnalare  per  completezza  che  i  Joliot-Curie,  nell’optare  per  l’interpretazione 
elettromagnetica,  citarono  esplicitamente  non  soltanto  i  risultati  annunciati  a  Roma  da 
Bothe  e  da  lui  ottenuti  con  la  tecnica  delle  coincidenze,  ma  anche  le  numerose  tracce  di 
elettroni di alta energia che essi stessi avevano osservato in camera di Wilson: la spiegazione 
più semplice era che tali elettroni fossero stati prodotti mediante effetto Compton da fotoni 
provenienti dal berillio (come in buona parte effettivamente è, a posteriori). 

La  soluzione  alle  contraddizioni  sorte  attorno  alla  radiazione  penetrante  del  berillio  si 
prospettò in maniera inizialmente molto incerta, come emerge per esempio da un lavoro di 
H.C. Webster, comunicato da Chadwick alla Royal Society nel gennaio del 1932: studi di 
assorbimento, condotti con l’ausilio di una camera a ionizzazione, secondo Webster sono 
sufficientemente  in  accordo  con  le  previsioni  teoriche  da  accreditare  l’ipotesi  che  la 
ionizzazione  osservata  sia  prodotta  da  radiazione  elettromagnetica,  e  non  «by  high-speed 
corpuscles consisting,  e.g.,  of  a  proton  and  an  electron  in  very  close  combination»;19 egli 
tiene anche presente che alcune fotografie in camera di Wilson non mostrano tracce che 
siano riconducibili, direttamente o indirettamente, a simili corpuscoli neutri, noti già allora 
con  il  nome  di  neutroni.  E  tuttavia,  a  Webster  non  sfugge  il  fatto  che  la  differenza  di 
energia  che  sembra  esservi  tra  la  radiazione emessa dal berillio nel verso delle particelle  a
 
incidenti  e  in  quello  opposto  è  di  entità  tale  da  rappresentare  un  serio  ostacolo 
all’interpretazione elettromagnetica.20 

Il 17 febbraio 1932, Chadwick propone la chiave interpretativa che risolve le difficoltà e 
le  contraddizioni  che  sono  sorte  dal  considerare  la  radiazione  penetrante  costituita  di  sola 
radiazione elettromagnetica e, in una celebre lettera a Nature dal titolo Possible Existence of a 
Neutron,21 annuncia una serie di risultati che suggeriscono l’esistenza di «particles of mass 1 
and charge 0, or neutrons»: Chadwick ha verificato con un «valve counter» (ossia con un 
sistema  di  rivelazione  costituito  da  una  piccola  camera  di  ionizzazione  collegata  a  un 
amplificatore)  che  la  radiazione  penetrante  espelle  particelle  ionizzanti  non  soltanto 
dall’idrogeno,  ma  anche  da  elio,  litio,  berillio,  carbonio,  aria  e  argon.  Un’assai  semplice 
analisi  quantitativa  esclude  che  questo  specifico  fenomeno  possa  essere  provocato  da 
radiazione elettromagnetica. 

4 

 

Il berillio irradiato con particelle  a

 emette dunque neutroni anziché protoni; il boro sia 
protoni sia neutroni. In entrambi i casi è effettivamente presente anche radiazione di natura 
elettromagnetica,  dotata  di  energia  superiore  a  quella  dei  g   emessi  dai  radioelementi,  ma 
comunque inferiore rispetto alle diverse decine di MeV ipotizzati inizialmente.  

Già da diversi anni era stata formulata l’ipotesi che nel nucleo potessero esservi corpuscoli 
neutri; l’esempio più noto è quello – già citato – di una stretta combinazione di un protone e 
un elettrone, ma non mancavano strutture più complesse. In particolare Ernest Rutherford 
aveva  proposto  nell’agosto  del  1927,  e  discusso  al  congresso  per  le  celebrazioni  voltiane 
svoltosi il successivo settembre a Como, un modello basato sulla presenza di ‘satelliti’ neutri 
nel nucleo atomico.22 Del modello di Rutherford, che descriveremo nel prossimo paragrafo, 
si occupò nel 1928 Giovanni Gentile jr, figlio del celebre filosofo.  

2. LA TEORIA DEI SATELLITI DI RUTHERFORD 
Il  problema  che  Rutherford  si  propose  di  risolvere  nel  1927  era  quello  per  cui  i  dati 
sperimentali  portavano  a  risultati  talvolta  contraddittori  riguardo  alla  costituzione  del 
nucleo.  Negli  esperimenti  di  diffusione  coulombiana,  per  esempio,  l’accordo  tra  le 
previsioni  teoriche  basate  sulla  legge  dell’inverso  del  quadrato  della  distanza  e  i  risultati 
sperimentali  ottenuti  irradiando  l’uranio  con  particelle  a
  veloci  (come  quelle  di  7,7  MeV 
emesse dal RaC¢  [Po214]) dimostrava che i nuclei dell’elemento numero 92 non  avrebbero 
potuto  avere  dimensioni  superiori  a  3,2·10-12  cm;  allo  stesso  tempo,  il  valore  dell’energia 
posseduta dalle particelle a
 emesse a loro volta dall’uranio (minore rispetto all’energia delle 
  del  RaC¢ )  indicava  che  la  struttura  nucleare  dell’elemento  92  dovesse  estendersi  fino  a 
distanze di almeno 6·10-12 cm.  

Il  modello  proposto  da  Rutherford  nel  1927  prevede  che  nel  nucleo  orbitino  alcuni 
«satelliti»  neutri,  costituiti  dall’unione  di  una  particella  a
  e  di  due  elettroni;  tali  satelliti 
rimangono legati al nucleo carico per effetto della polarizzazione che quest’ultimo induce su 
di essi e della conseguente forza attrattiva (che, nell’approssimazione che r sia grande rispetto 
alle dimensioni lineari del satellite, ha andamento 1/r 5). Sono le profonde deformazioni che il 
nucleo carico induce nella distribuzione di carica posseduta dalla particella a
 a giustificare il 
fatto che due elettroni possano trovarsi legati a quest’ultima molto più saldamente nel satellite 
che non nell’atomo di elio. Il sistema  così descritto è meccanicamente instabile e il modello 
prevede  (nei  limiti  di  validità  della  precedente  approssimazione)  orbite  quantizzate  poste  a 
distanze via via  decrescenti dal nucleo carico  – ossia l’opposto di ciò che accade per gli stati 
elettronici di un atomo – : l’energia cinetica lungo un’orbita n è proporzionale a n 4 e il raggio 
a 1/n . In occasione di una disintegrazione radioattiva la particella a
 è espulsa con un’energia 
finale pari alla metà dell’energia cinetica posseduta inizialmente e il nucleo superstite assorbe i 
due elettroni a cui essa era legata. 

Il  modello  di  Rutherford  portava  a  previsioni  quantitative  in  buon  accordo  con  le 
energie delle particelle a
 delle principali serie radioattive e suggeriva una spiegazione anche 
per i raggi  g , la cui emissione sarebbe avvenuta a causa della transizione di un satellite da 
uno stato quantizzato a un altro. 

Pochi mesi dopo la pubblicazione di questo articolo, il 5 febbraio 1928, Corbino presenta 
ai Lincei una nota con la quale il giovane Gentile23 solleva seri dubbi sul modello costruito da 
Rutherford.  Appare  innanzitutto  discutibile  che  il  fisico  britannico  faccia  ricorso  a  numeri 
quantici molto elevati (tipicamente  n ~ 25), per di più sia interi sia seminteri. Ma soprattutto, 
secondo  i  calcoli  di Gentile la vita media degli stati quantizzati sarebbe decine di ordini di 
grandezza 
inferiore  rispetto  a  quella  osservata:  per  esempio,  mediante  calcoli  di 
elettrodinamica  classica,  si  ottengono  per  lo  ionio  (Th230)  0,7·10-15  secondi,  a  fronte  di  una 
vita  media  misurata  di  migliaia  di  anni;  e  d’altra  parte  «il  calcolo  delle  vite  medie  con  la 
elettrodinamica classica ha dato sempre valori compatibili con la realtà sperimentale».24 

Amaldi afferma che quando, sul finire del 1931, i Joliot-Curie proposero che i protoni 
prodotti dalla radiazione penetrante del berillio indicassero che quest’ultima era costituita di 
5 

 

a
 

 

fotoni di elevata energia, Majorana commentò: «Non hanno capito niente; probabilmente si 
tratta di protoni di rinculo prodotti da una particella neutra pesante»;25 anche Emilio Segrè 
riferisce  che  Majorana  «immediately  understood  that  there  was  what  he  called  “a  neutral 
proton”».26 Amaldi riconduce27 la felice intuizione di Majorana al fatto che Gentile, amico 
di Majorana, si era occupato nel 1928 della teoria dei satelliti neutri. 

Majorana  conosceva  senz’altro  il  lavoro  di  Rutherford  del  1927,  non  solamente  per 
l’analisi  che  ne  aveva  fatto  Gentile,  ma  anche  per  essersi  occupato  personalmente  nella 
propria  tesi  di  laurea  (discussa  nel  1929)  del  problema  delle differenti dimensioni nucleari 
dedotte dagli esperimenti di diffusione e dai fenomeni radioattivi.  Rutherford stesso, però, 
pur avendo proposto l’esistenza di corpuscoli nucleari neutri, nel 1927 si era preoccupato di 
mettere in debita luce che «it is an essential part of the present theory that the satellite must 
lose its two electrons before its complete escape from the nucleus»;28 in aggiunta, «it seems 
likely  that  neutral  satellites  are  important  constituents  of  all  elements  of  atomic  number 
greater than 30, but probably cannot exist as constituent of the very light elements».29  

È  per  queste  due  precisazioni  dello  stesso  Rutherford  –  i  satelliti  evolvono  verso 
l’espulsione  di  particelle  cariche  e  sono  ingredienti  strutturali  esclusivamente  per  nuclei 
pesanti  –  che  appare  quanto  meno  improbabile  che  possa  essere  stato  il  suo  articolo  del 
1927 a suggerire a Majorana che i risultati ottenuti a cavallo tra il 1931 e il 1932 dai Joliot-
Curie sul berillio andassero interpretati come emissione di una particella neutra da parte di 
un nucleo leggero. Influenza, se vi fu, potrebbe essere stata di natura indiretta, in quanto 
nel lavoro del 1927 era citato esplicitamente il neutrone, la particella della quale Rutherford 
aveva  discusso  l’esistenza  ben  sette  anni  prima,  prevedendone  però  caratteristiche  molto 
diverse da quelle dei satelliti neutri. 

Di neutrone si era andati parlando in realtà da tempo – addirittura dall’Ottocento –, ma 
a  questo  termine  erano  stati  attribuiti  i  significati  più  disparati  (dall’unione  di  cariche 
positive  e  negative  costituenti  l’etere  a  quella  di  elettroni  e  positroni,30  mentre  Wolfgang 
Pauli avrebbe dato inizialmente il nome di «neutrone» alla particella deputata a garantire la 
conservazione dell’energia nel decadimento  b ). La possibilità di una stretta combinazione 
tra protone ed elettrone era stata trattata dal chimico statunitense William D. Harkins, che a 
metà  degli  anni  Dieci  aveva  pubblicato  insieme  a  Ernest  D.  Wilson  alcuni  lavori  sulla 
struttura  dei  nuclei  atomici.  Il  12  aprile  del  1920  il  Journal  of  the  American  Chemical 
Society ricevette un suo articolo31 che sintetizzava le teorie esposte in precedenza. È molto 
interessante constatare come Harkins, nel descrivere la struttura dei nuclei, ricorra a diversi 
gruppi di particelle: considera gruppi µ formati da due protoni e due elettroni (h
–)0, o la 
2
particella  n   di  massa  3,  contenente  tre  protoni  e  due  elettroni  (h
–)+.  Nel  nucleo 
2
svolgerebbe un ruolo molto importante anche il cosiddetto «helio group», una particella a
 
neutralizzata  elettricamente  mediante  l’unione  di  due  «cementing  electrons»:  (h
–)0;  è 
4
evidente la sua somiglianza con il satellite neutro discusso nel 1927 da Rutherford. Inoltre, 
secondo  il  chimico,  «it  is  not  improbable  that  some  isotopic  atoms  are  formed  by  the 
addition  of  the  group  (h +b –)0  ».32  Harkins  non  attribuisce  alcun  nome  a  questo  ulteriore 
gruppo,  che  però  come  è  evidente  altro  non  è  che  il  neutrone  di  cui  parlerà  Rutherford 
alcune settimane più tardi.33 

+b
2

+b
4

+b
3

Il 3 giugno del 1920 Rutherford tenne la Bakerian Lecture dal titolo Nuclear Constitution of 
Atoms,34  nella  quale  il  nucleo  è  descritto  come  costituito  di  protoni  ed  elettroni 
(eventualmente raggruppati a formare particelle a
); tali elettroni, a causa delle intense forze 
a cui sono sottoposti, risultano «deformed» al punto da rimanere legati nel nucleo. Il fisico 
britannico ripercorre gli esperimenti che nel 1919 lo hanno portato a scoprire che il nucleo 
di azoto si trasforma in uno di ossigeno e uno di idrogeno, secondo la reazione: 
+

4
2
Il  protone  è  così  annoverato  tra  i  costituenti  nucleari,  in  ossequio  al  principio  per  cui 
particelle espulse dal nucleo preesistono nel nucleo stesso (principio la cui validità verrà meno 

17
O
8

He

14
7

N

H

+

 

6 

ﬁ
 

soltanto con l’affermarsi della teoria del decadimento  b
 pubblicata da Fermi a cavallo tra il 
1933 e il 1934). L’ossigeno e l’azoto, inoltre, sembrano emettere per azione delle a
 alcune 
particelle  costituite  da  tre  protoni  e  un  elettrone;  quindi,  aggiunge  Rutherford,  perché  non 
ipotizzare che «one electron can also bind two H nuclei and possibly also one H nucleus»? In 
quest’ultimo caso ci si troverebbe al cospetto di un «atomo» di massa uno e carica nulla, con 
proprietà del tutto peculiari: 

Under some conditions  […] it may be possible for an electron to combine much more 
closely with the H nucleus, forming a kind of neutral doublet. Such an atom would have 
very novel properties. Its external field would be practically zero, except very close to the 
nucleus, and in consequence it should be able to move freely through matter.35 

A differenza dei satelliti nucleari del 1927, il «doppietto neutro» del 1920, costituito da 
un protone e un elettrone, secondo lo stesso Rutherford sarebbe in grado di abbandonare il 
nucleo  senza  scindersi  nelle  proprie  parti  cariche  costituenti  e  potrebbe  attraversare 
pressoché  indisturbato  la  materia.  Nella  Bakerian  Lecture  Rutherford,  come  già  Harkins, 
non affronta la questione del nome; il termine neutrone riferito a questo doppietto neutro è 
citato invece, ad esempio, nella riunione della British Association del 25 agosto 1920.36 

Negli  anni  Venti  Chadwick  affrontò,  a  più  riprese  ma  senza  successo,  la  ricerca 
sperimentale  del  neutrone  di  Harkins  e  Rutherford.  Nel  1928,  come  già  ricordato,  si 
scoprirono  i  presunti  raggi  g   emessi  dal  boro  irradiato  con  le  a
;  quindi  si  giunse  alla 
scoperta della radiazione penetrante, agli esperimenti dei Joliot-Curie e a quelli decisivi di 
Chadwick,  che  nel  1932  poté  finalmente  annunciare  la  Possible  Existence  of  a  Neutron.  Il 
neutrone  di  Harkins  e  Rutherford,  osservato  da Chadwick, non era concepito però come 
particella fondamentale, ma era l’unione di un protone e di un elettrone. Non un ‘protone 
neutro’, quindi, ma una coppia di particelle che si neutralizzavano elettricamente a vicenda, 
o, se vogliamo, un ‘protone neutralizzato’. 

Secondo quanto riferisce Amaldi, «quello che è certo è che prima della Pasqua [del 1932 
Majorana]  aveva  cercato  di  fare  la  teoria  dei  nuclei  leggeri  ammettendo  che  i  protoni  e  i 
neutroni (o protoni neutri come lui diceva allora) ne fossero i soli costituenti e che i primi 
interagissero  con  i  secondi  con  forze  di  scambio».37  La  questione  terminologica  tra  il 
neutrone  di  Harkins  e  Rutherford  (o  ‘protone  neutralizzato’)  e  il  ‘protone  neutro’  di 
Majorana  ben  riassume  il  dilemma  sulla  natura  della  nuova  particella  e  sulla  presenza  di 
elettroni nel nucleo. 

3. ELETTRONI NEL NUCLEO 
Le  difficoltà  che  scaturivano  dal  considerare  il  neutrone  come  una  stretta  combinazione  di 
protone ed elettrone riflettevano quelle inerenti al modello di nucleo al cui interno i componenti 
carichi positivamente (particelle a

, protoni) coesistevano con alcuni elettroni negativi. 

La  concezione  secondo  la  quale  il  nucleo  conteneva  elettroni  era  andata  affermandosi, 
grazie in particolare al contributo di Marie Curie e di Niels Bohr, nei primi anni Dieci del 
Novecento, in relazione ai fenomeni radioattivi di tipo b
:38 costituiva la necessaria sintesi tra il 
principio per cui gli elettroni espulsi dovevano preesistere in qualche regione dell’atomo e, 
dall’altro lato, il dato osservativo che dall’esterno non era possibile intervenire in alcun modo 
sugli elettroni emessi nel decadimento b

 (mentre era possibile agire sugli elettroni orbitali). 

Nel  quadro  della  meccanica  quantistica,  però,  ammettere  l’esistenza  di  elettroni  nel 
nucleo implicava, come è noto, gravi difficoltà: esse andavano dal non poter dare conto del 
fatto  che  particelle  tanto  leggere  rimanessero  confinate  in  regioni  ristrette  come  quelle 
nucleari (paradosso di Klein) alla contraddizione che si era manifestata, con la scoperta e le 
i  risultati  sperimentali  e  quelli  teorici 
prime  applicazioni  dell’effetto  Raman,  tra 
relativamente allo spin dei nuclei di azoto e successivamente anche alla loro statistica.39 

Walter  Heitler  e  Gerhard  Herzberg  sintetizzarono:  «Scheint  es,  als  ob  das  Elektron  im 
Kern  mit  seinem  Spin  auch  sein  Mitbestimmungsrecht  an  der  Statistik  des  Kerns  […] 
verliert».40  Tre  anni  più  tardi,  con  l’annuncio  della  possibile  esistenza  del  neutrone,  la 
7 

 

 

 

situazione  non  sarebbe  cambiata  nella  sostanza:  elettroni  avrebbero  continuato  ad  essere 
necessari nel nucleo né più né meno di quanto non lo fossero stati fino ad allora e il neutrone 
di Harkins, Rutherford e Chadwick, costituito di un protone e un elettrone, avrebbe sollevato 
le medesime difficoltà che erano state poste da nuclei contenenti elettroni ‘liberi’. Tuttavia, al 
pari di Heitler e Herzberg, nel 1930 V. Ambarzumian e D. Iwanenko sposarono l’idea che nel 
nucleo gli elettroni perdessero «leur individualité [et] ces considerations nous ont amenés à 
essayer de construire une théorie des rayons b ».41 Nel 1932 Iwanenko tornò in maniera più 
estesa sull’argomento e concluse: «Nous ne considérons pas le neutron comme constitué d’un 
électron et d’un proton mais comme une particule élémentaire».42 

In altre parole, l’osservazione del neutrone, sebbene lasciasse ancora aperta la questione 
degli elettroni nucleari, tuttavia ridestò  – o suscitò  – in alcuni l’attenzione per un neutrone 
inteso  come  particella  ‘fondamentale’,  o  ‘elementare’;  con  tutte  le  conseguenze  che  ciò 
comportava per il nucleo. 

Della  questione  impostasi  all’attenzione  generale  nel  febbraio  del  1932  riguardo  al 
neutrone di Chadwick, se considerarlo un doppietto alla maniera di Harkins e Rutherford o 
come un’unica particella, è rimasta ampia documentazione, della quale riporteremo alcuni 
brani a titolo esemplificativo.  

In  un  articolo  apparso  sui  Proceedings  of  the  Royal  Society  il  10  maggio  1932, 

Chadwick stesso si espresse in questi termini (non del tutto inequivoci):  

We  may  suppose  it  to  consist  of  a  proton  and  an  electron  in  close  combination,  the 
«neutron» discussed by Rutherford in his Bakerian Lecture of 1920 […]. We may then 
proceed to build up nuclei out of  a
-particles, neutrons and protons, and we are able to 
avoid the presence of uncombined electrons in a nucleus. This has certain advantages for, 
as is well known, the electrons in a nucleus have lost some of the properties which they 
have outside, e.g., their spin and magnetic moment […]. It has so far been assumed that 
the  neutron  is  a  complex  particle  consisting  of  a  proton  and  an  electron.  This  is  the 
simplest assumption […]. It is, of course, possible to suppose that the neutron may be an 
elementary particle. This view has little to recommend at present.43 

Un anno e mezzo più tardi, tra i partecipanti al Congresso Solvay prevaleva in linea di 
massima  l’orientamento  a  considerare  il  neutrone  come  una  unica  particella,  ma  la 
questione  rimaneva  completamente  aperta,  tanto  che  Bohr  arrivò  a  esprimersi  in  questi 
termini:  «A  mon  avis,  le  sens  qu'on  doit  attacher  à  la  distinction  entre  particules 
élémentaires  et  particules  complexes  ne  peut  pas  être  indiqué  sans  ambiguïté».44 In modo 
analogo si discusse della possibilità che il neutrone esistesse in stati di massa differente45 o 
che  il  protone  risultasse  a  sua  volta  dall’unione di un elettrone positivo e di un neutrone: 
Carl  Anderson,  in  seguito  alla  scoperta  del  positrone,  a  febbraio  aveva  avanzato  l’ipotesi 
della  complessità  del  protone,  ripresa  dai  Joliot-Curie  a  giugno.  Lo  stesso  Fermi  aveva 
discusso  tale  modello  di  protone  con  Gleb  Wataghin,  prima  che  il  23  aprile  1933  questi 
presentasse  ai  Lincei  una  nota  sulla  teoria  del  nucleo.46  Al  Congresso  Solvay,  Perrin 
sintetizzò il significato del protone composto, affermando che «il y a donc sans doute une 
symétrie complète au point de vue de la complexité entre le neutron et le proton».47 

Per  portare  un  altro  esempio  importante,  è  noto  che  anche  Heisenberg,  quando  nel 
giugno del 1932 inviò alla Zeitschrift für Physik il primo dei tre articoli in cui esponeva la 
teoria del nucleo basata su forze di scambio, non assunse una posizione netta sulla questione 
degli elettroni nucleari. Possiamo chiarire meglio questo punto riproponendo alcuni passaggi: 
da una parte il fisico tedesco osserva che è possibile  ipotizzare che i nuclei siano composti da 
protoni e neutroni ma non contengano alcun elettrone; pochi giorni dopo spiegherà a Bohr: 
«Die Grundidee ist: alle prinzipiellen Schwierigkeiten auf das Neutron abzuschieben und im 
Kern Quantenmechanik zu treiben».48 Se si escludono gli elettroni dal nucleo, scrive quindi 
nel  primo  articolo,  «die  fundamentalen  Schwierigkeiten,  denen  man  in  der  Theorie  des  b -
Zerfalls und der Stickstoffkernstatistik begegnet, lassen sich nämlich dann reduzierene auf die 
Frage,  in  welcher  Weise  ein  Neutron  in  Proton  und  Elektron  zerfallen  kann  und  welcher 

8 

 

 

Statistik  es  genügt».49  D’altra  parte,  Heisenberg  poco  oltre  sembra  tornare  sui  suoi  passi  e 
suggerisce  un  parallelo  tra  la  forza  di  scambio  che  tiene  legati  i  due  protoni  nello  ione 
+ e quella che si esercita tra un protone e un neutrone nel nucleo: la 
molecolare di idrogeno H2
quantità  che  esprime  in  termini  matematici  il  legame  di  scambio,  infatti,  «kann man wieder 
durch  das  Bild  der  Elektronen,  die  keinen  Spin  haben  und  den  Regeln  der  Bosestatistik 
folgen, anschaulich machen».50 In conclusione di articolo egli aggiunge che l’epressione da lui 
scritta per l’energia di legame «nur gelten kann, wenn die Bewegung der Protonen langsam 
relativ zur Bewegung des Elektrons im Neutron erfolgt».51 Questo approccio riemerge  il 18 
luglio, quando, nel discutere la diffusione di radiazione  g , Heisenberg scriverà a Bohr: «wird 
das  einzelne  Neutron,  d.h.  die  negative  Ladung  in  ihm,  streuen».52 Anche nel suo secondo 
articolo53 prenderà in considerazione la combinazione di elettrone e protone, e in particolare 
la loro energia di legame. D’altronde, Eugene Wigner, nel presentare nel dicembre del 1932 la 
propria teoria delle forze nucleari, dimostra di aver colto chiaramente che Heisenberg si rifà 
al  modello  di  neutrone  composto:  nello  stilare  una  casistica  delle  varie  teorie  esistenti 
riguardo alle particelle elementari, il fisico ungherese cita quella in cui «the only elementary 
particles  are  the  proton  and  the  electron.  This  point  of  view  has  been  emphasized by 
Heisenberg and treated by him in a series of papers».54 

4. IL «PROTONE NEUTRO» 
Come  abbiamo  già  ricordato,  Amaldi  afferma  che  prima  della  Pasqua  del  1932  Majorana 
aveva  elaborato  una  teoria  del  nucleo  basata  su  forze  di  scambio.  Fermi,  di  ritorno  da  un 
convegno tenutosi a Parigi nell’estate del 1932, lesse sulle pagine della Zeitschrift für Physik la 
teoria  di  Heisenberg  e  probabilmente  riscontrò  una  notevole  somiglianza  con  ciò  che 
Majorana gli aveva esposto privatamente alcuni mesi prima:  

[Majorana]  aveva  parlato  di  questo  abbozzo di teoria [sulle forze di scambio] agli amici 
dell’Istituto e Fermi, che ne aveva subito riconosciuto l’interesse, gli aveva consigliato di 
pubblicare al più presto i suoi risultati, anche se parziali. Ma Ettore non ne volle sapere 
perché giudicava il suo lavoro incompleto.55 

Prima di recarsi a Parigi, Fermi aveva chiesto a Majorana il permesso di accennare alle sue 
idee  sulle  forze  nucleari,  ma  aveva  ricevuto  un  nuovo,  fermo  rifiuto.  Di  ritorno  dalla 
conferenza, «Fermi si adoperò nuovamente perché Majorana pubblicasse qualche cosa, ma 
ogni suo sforzo e ogni sforzo di noi suoi amici e colleghi fu vano», ricorda ancora Amaldi.56 
A  quanto  pare,  Fermi  riuscì  però  a  convincere  il  giovane  fisico  a  recarsi  a  Lipsia  e 
Copenaghen. Fu nella città tedesca che Majorana conobbe Heisenberg, con il quale strinse 
rapporti  di  amicizia  e  collaborazione  segnati  da  una  profonda  stima  reciproca.  Il  18 
febbraio  1933  per  esempio  annuncia  al  padre:  «Ho  scritto  un  articolo  sulla  struttura  dei 
nuclei  che  a  Heisenberg  è  piaciuto  molto  benché  contenesse  alcune  correzioni  a  una  sua 
teoria».57  Il  22  febbraio  alla  madre:  «Nell’ultimo  “colloquio”,  riunione  settimanale  a  cui 
partecipano  un  centinaio  tra  fisici,  matematici,  chimici,  etc.,  Heisenberg  ha  parlato  della 
teoria dei nuclei e mi ha  fatto molta réclame a proposito di un lavoro che ho scritto qui. 
Siamo  diventati  abbastanza  amici  in  seguito  a  molte  discussioni  scientifiche  e  ad  alcune 
partite a scacchi».58 Il 28: «Caro papà,  […] mi fermerò probabilmente a Lipsia ancora due o 
tre  giorni  perché  devo  chiacchierare  con  Heisenberg.  La  sua  compagnia  è  insostituibile  e 
desidero approfittare finché egli rimane qui».59  

A Lipsia, dunque, Majorana si era finalmente convinto a dare alle stampe la propria teoria 
dei nuclei. In apertura dell’articolo, il giovane fisico italiano afferma: «La scoperta del neutrone, 
cioè  di  una  particella  elementare  pesante  e  senza  carica  elettrica,  ha  offerto  la  possibilità  di 
edificare  una  teoria  della  struttura  nucleare  che,  senza  risolvere  le  difficoltà  connesse  con  lo 
spettro continuo dei raggi b
, permette tuttavia di utilizzare largamente i concetti della meccanica 
quantistica in un campo che sembrava loro estraneo».60 In poche righe, oltre ad affermare in 
maniera  forte  e  inequivocabile  che  il  neutrone  è  elementare  –  un  protone  neutro  a  tutti  gli 

9 

 

 

effetti –, Majorana sintetizza il significato più profondo che risiede nella teoria delle forze di 
scambio: garantire alla meccanica quantistica un più ampio accesso al nucleo.61  

In  cosa  consistevano  dunque  le  «correzioni»  alla  teoria  di  Heisenberg  di  cui  Majorana 
scrive  al  padre  il  18  febbraio?  Detto  che  Majorana  esclude  categoricamente  la  presenza  di 
elettroni, egli innanzitutto semplifica il formalismo introdotto da Heisenberg; quindi modifica 
la  natura  dello  scambio:  il  fisico  tedesco  aveva  inteso  che  lo  scambio  riguardasse  sia  le 
posizioni sia gli spin di neutrone e protone, scambio che, come egli stesso avrebbe affermato 
nell’ottobre  1933  al  Congresso  Solvay,  equivaleva  a  quello  della  sola  carica.62 Ricordiamo 
allora che nel suo primo articolo Heisenberg aveva immaginato «lo scambio di elettroni senza 
spin,  che  obbediscono  alla  statistica  di  Bose»:  considerare  lo  scambio  della  sola  carica  tra 
protone  e  neutrone  –  o  della  posizione  e  dello  spin,  come  egli  aveva  formalizzato 
inizialmente il processo – riflette esattamente la concezione per cui due protoni si scambiano 
un  elettrone  privo  di  spin.  In  altre  parole,  c’è  una  corrispondenza  stretta  tra  il  fatto  che 
Heisenberg  invochi  lo  scambio  di  posizione  e  spin  e  il  fatto  che  egli  si  rappresenti 
mentalmente il nucleo come contenente elettroni privi di spin. 

Majorana introduce uno scambio delle sole coordinate cartesiane. Questo nuovo genere 
di  scambio  (che  come  osserverà  Heisenberg  equivale  allo  scambio  simultaneo  di  carica  e 
spin) è il più naturale se si pensa invece a protoni e neutroni come entità indipendenti, e 
riflette perciò la concezione di «protone neutro» a cui si rifà espressamente Majorana. 

Limitando lo scambio alle sole posizioni, Majorana conclude che la particella a

 è stabile. Il 
fisico italiano apporta un’ulteriore modificazione alla teoria di Heisenberg, grazie alla quale può 
evitare di introdurre artificiosamente una distanza minima tra le particelle per garantire che le 
forze  si  saturino:  il  nucleo  avrà  densità  costante, indipendentemente dalla propria massa, e il 
volume e l’energia nucleari saranno semplicemente proporzionali al numero di particelle. 

Nonostante  contenesse  correzioni  alla  sua  teoria,  dunque,  il  contributo  di  Majorana 
piacque molto a Heisenberg; Majorana lo riferisce per lettera al padre, ma l’apprezzamento 
trapela  anche,  e  in  maniera  evidentissima,  dagli  atti  del  settimo  Congresso  Solvay: 
sorprende molto, infatti, constatare che il fisico tedesco, a cui si deve la prima versione data 
alle stampe, nel presentare la teoria delle forze di scambio ricorre quasi sempre a frasi del tipo 
«d’apres Majorana», «en suivant l’exemple de Majorana», «comme y a insisté Majorana», 
«nous  choisirons  avec  Majorana»,63  menzionando  soltanto  in  rarissime  occasioni  e  in 
maniera  del  tutto  defilata  il  proprio  personale  contributo.  È  talmente  insistente  questo 
richiamo  al  fisico  catanese  che  sembra  quasi  lasciar  trapelare  un  debito  di  riconoscenza 
verso il collega che aveva apportato alcune correzioni alla sua teoria.  

Che  nell’ottobre  del  1933  Heisenberg  avesse  definitivamente  abbracciato  la  linea  di 
pensiero di Majorana trova eco anche in una sua critica alla presenza di elettroni nel nucleo: 
«L'affirmation:  les  électrons  figurent  comme  constituants  nucléaires,  ne  possède  aucune 
signification définie en dépit du fait rappelé plus haut que beaucoup de noyaux émettent 
des rayons b ».64 

Una  volta  applicata  la  meccanica  quantistica  al  nucleo  mediante  forze  di  scambio, 
rimaneva  da  spiegare  il  decadimento  b
,  ossia  come  potessero  essere  espulsi  elettroni 
negativi  da  un  nucleo  composto  di  particelle  cariche  positivamente  e  di  «protoni  neutri». 
Majorana, per risolvere le difficoltà teoriche legate al nucleo e in particolare alla presenza di 
elettroni nucleari aveva scelto di «tentare di stabilire la legge di interazione tra le particelle 
elementari in base a soli criteri di semplicità» . 65 Tra la fine del 1933 e il 1934 Fermi pubblicò 
la teoria che superava i problemi inerenti al decadimento  b
. Egli escluse la complessità del 
neutrone (e, diversamente dal modello discusso alcuni mesi prima con Wataghin, quella del 
protone). Anche Fermi si ispirò a criteri di semplicità: «La via più semplice – scrive il fisico 
romano  –  per  la  costruzione  di  una  teoria  che  permetta  una  discussione  quantitativa  dei 
fenomeni  in  cui  intervengono  elettroni  nucleari,  sembra  […]  doversi  ricercare  nell’ipotesi 
che gli elettroni non esistano come tali nel nucleo prima dell’emissione b ».66 Poi ancora: «Il 
formalismo matematico più  semplice  per  costruire  una  teoria  in  cui  il numero di particelle 

10 

 

 
 

 

leggere  (elettroni  e  neutrini)  non  sia  necessariamente  costante,  si  ha  nel  metodo  di  Dirac-
Jordan-Klein delle “ampiezze di probabilità quantizzate”»;  e di nuovo, la scelta da adottare 
per l’energia di interazione è «la più semplice».67 

Fermi ammette che il nucleo non contenga né elettroni né neutrini, perché diversamente 
non  si  potrebbe  giustificare  facilmente  come  particelle  così  leggere  possano  essere 
trattenute  entro  dimensioni  dell’ordine  di  quelle  nucleari:  ritiene  «più  appropriato» 
considerare  che  i  costituenti  fondamentali  siano  le  sole  particelle  pesanti,  protoni  e 
neutroni. Tale circostanza costringe però ad affrontare la questione dell’origine degli elettroni 
emessi nel decadimento b
: nella teoria di Fermi, il neutrone si trasforma in un protone, e un 
elettrone e un ‘neutrino’ sono creati ex novo.  

Grazie alla teoria pubblicata da Fermi, che si va ad aggiungere a quella di Heisenberg e 
Majorana,  è  dunque  possibile  non  solamente  applicare  la  meccanica  quantistica  al  nucleo 
mediante  forze  di  scambio,  ma  anche  descrivere  il  fenomeno  della  radioattività  b
  con  la 
completa  esclusione  degli  elettroni  dal  nucleo.  In  questo  faticoso  percorso  verso  la 
concezione del neutrone come protone neutro è stato fondamentale l’apporto di due fisici 
dell’Istituto di via Panisperna: quello di Majorana, prima, poi quello di Fermi. 

Amaldi sostiene che, da quando Gentile nel 1928 si era occupato della teoria dei satelliti 
di Rutherford, «l’idea che vi potessero essere in natura dei corpuscoli neutri di dimensioni 
subatomiche  era  per  così  dire  rimasta  nell’aria  anche  a  Roma».68  Sulla  base  della  breve 
rassegna presentata in questa nota sui principali contributi alla questione della costituzione 
del neutrone, possiamo dire qualcosa in più: il Regio Istituto Fisico dell’Università di Roma 
era  stato  nei  primi  anni  Trenta  baluardo  e  centro  di  irradiazione  che  aveva  difeso  e 
promosso  nel  panorama  scientifico  internazionale,  fino  alla  definitiva  accettazione,  l’idea 
secondo la quale il neutrone non andava inteso più nella concezione di Harkins, Rutherford 
e della scuola di Cambridge, ossia come combinazione di protone ed elettrone, bensì nella 
nuova accezione di «protone neutro», ossia particella indipendente, o fondamentale. 

Ringrazio vivamente il professor Fabio Sebastiani, dell’Università «La Sapienza» di Roma, e 
il dottor Salvatore Esposito, dell’Università «Federico II» di Napoli, per i numerosi consigli 
nella preparazione del presente lavoro. 
 
 
 

 
SUMMARY 

In this paper the coming into light of the neutron is discussed. 
A very brief review is reported at first of the experimental steps that revealed the existence 
of  a  particle  of  mass  1  and  zero  charge.  Joliot-Curies’  idea  of  considering  the  penetrating 
radiation from beryllium as to consist of high energy gamma rays was not so ingenuous as it is 
often  depicted:  previous  experimental  results  had  already  pointed  to  an  electromagnetic 
component;  in  some  respect,  a  quantitative  agreement  also  existed.  The  Joliot-Curies, 
moreover, relied on the many Compton electron tracks in the expansion chamber. 

The neutron was foreseen in 1920 both by Rutherford and, still a bit earlier than him, by 
Harkins. Both of them thought of such a particle as to consist of one proton and one electron 
in strict combination  – though they did  not at first give any name to it. The circumstance is 
stressed that, when the neutron of Harkins and Rutherford was finally observed in 1932 by 
Chadwick,  there  was  still  room  for  considering  it  as  a  compound  particle.  So,  Chadwick’s 
experiments  did  not  suffice  to  settle  the  problem  of  the  constitution  of  nuclei.  In  particular, 
they did not settle at all the problem concerning the presence of electrons in the nucleus. 

That question, whether considering the neutron as a fundamental particle or considering it 
as a compound particle, still bothered Chadwick himself for more than one year. He was not 

11 

 

 

the  only  one  who  wondered  about  the  presence  of  electrons  in  the  nuclei,  and  then  inside  the 
neutron. Even Heisenberg, as is well known, was ambiguous about the presence of electrons in 
the  nucleus,  in  his  first  papers  about  exchange  interactions  –  where  he  refers  to  null-spin 
‘electrons’, obeying Bose statistics.   

Majorana  –  who,  as  soon  as  he  had  heard  about  Joliot-Curies’  experiments,  guessed  the 
existence  of  a  ‘neutral proton’  –  in  1933  published  a  paper  containing  some  ‘corrections’  to 
Heisenberg’s theory. Heisenberg deeply appreciated Majorana’s work. A very simple analysis 
highlights that Heisenberg’s original version of exchange interactions clearly reflected the view 
that the nucleus contained some sort of ‘electrons’, while Majorana’s version that the nucleus 
was free from electrons. 

Nevertheless,  if  the  nucleus  were  to  be  free  from  electrons,  still,  the  emission  of  electrons 
from the nucleus itself needed to be accounted for in some way. Fermi’s theory of the b-decay – 
showing  in  its  procedures  some  ‘philosophical’  similarity  with  Majorana’s  ones  – settled the 
question. Thanks to exchange interactions and b-decay theory, quantum mechanics could now 
be applied to the nucleus, and – which is the same  – the nucleus could be considered free from 
electrons;  so  could  the  neutron,  which  was  allowed  to  be  treated  as  a  fundamental  particle. 
That  is,  the  neutron  came  into  light  in  Cambridge,  but  its  formal  birth  certificate  as  an 
independent particle was provided in Rome. 

                                               

1 J. Chadwick, Possible Existence of a Neut ron, «Nature», CXXIX, 1932, p. 312. 
2  W.W.  Bothe  e  H.  Becker,  Eine  Kern -g-Strahlung  bei  leichten  Elementen , «Naturwissenschaften», XVII, 
1930, p. 705; W.W. Bothe e H. Becker, Künstliche Erregung von Kern -g-Strahlen , «Zeitschrift für Physik», 
LXVI, 1930, pp. 289-306. 

3  W.W.  Bothe  e  H.  Fränz,  Atomtrümmer,  reflektierte  a-Teilchen  und  durch  a-Strahlen  erregte 

Röntgenstrahlen , «Zeitschrift für Physik», IL, 1928, pp. 1-26. 

4 Cfr. J. Chadwick, J.E.R: Constable e E.C. Pollard Artificial  Disintegration  by a-Particles, «Proceedings of 
the Royal Society», CXXX, 1931, pp. 463-89, qui pp. 480-81. Il difetto di massa consiste nella differenza tra 
la  massa  del  nucleo  e  quella  dei  suoi  componenti  liberi;  esprime  l’energia  con  cui  sono  tenuti  uniti  i  vari 
costituenti del nucleo, misurata in unità di massa secondo l’equivalenza relativistica tra massa ed energia. Il 
caso in questione, perciò, riguardava considerazioni sull’energia necessaria a tenere insieme le particelle che 
si riteneva costituissero i nuclei. 

5 B. Rossi,  Il  problema  della  radiazione  penetrante,  in  Convegno  di  fisica  nucleare  (ottobre  1931) , Roma, 

Reale Accademia d'Italia, 1932, pp. 51-64. 

6 W.W. Bothe e W. Kolhörster, Das Wesen der Höhenstrahlung, «Zeitschrift für Physik», LVI, 1929, pp. 751-77. 
7 Tale sezione d’urto misura la probabilità d’interazione per effetto Compton di un fotone con un elettrone, ed è 
inversamente proporzionale al cammino medio percorso da un fotone prima che interagisca con un elettrone. 
8  W.W.  Bothe,  a-Strahlen,  Künstliche  Kernumwandlung  und  -Anregung,  Isotope ,  in  Convegno  di  fisica 
nucleare  (ottobre  1931) ,  Roma,  Reale  Accademia  d'Italia,  1932,  cit.  in  nota  5,  pp.  83-106; W.W. Bothe, 
Bemerkungen Über die Ultra-Korpuskularstrahlung , ibid., pp. 153-54. 

9 I. Curie,  Sur  le  rayonnement g nuc léaire  excité  dans  le  glucinium  et  dans  le  lithium  par  les  rayons  a du 
polonium, «Comptes Rendus de l’Académie des Sciences», 193, 1931, pp. 1412-14; F. Joliot, Sur l'excitation 
des  rayonsg  nucléaires  du  bore  par  les  particules  a.  Énergie  quantique  du  rayonnement  g  du  polonium, 
«Comptes Rendus de l’Académie des Sciences», 193, 1931, pp. 1415-17. 

10 I. Curie, Sur  le  rayonnement  g nucléaire excité dans le glucinium et dans le lithium par les rayons  a du 
polonium, cit in nota 9, p. 1413. Il valore ottenuto da Irène Curie per il «coefficient d’absorption massique» nel 
piombo era pari a 0,013 cm2/g, a fronte del precedente 0,02. Tale coefficiente era dato dal rapporto m /r
 tra la 
costante di assorbimento m
 compariva nell’espressione 
I(x)/I0 = exp(–  m x), che forniva l’intensità della radiazione assorbita dopo un percorso x). Nel piombo, per 
esempio,  un  coefficiente  di  assorbimento  «massico»  pari  a  0,1  cm 2/g corrispondeva a una radiazione la cui 
intensità si riduceva a metà in 0,61 cm di spessore, un coefficiente 0,01 a una riduzione a metà in 6,1 cm. 

 dell’assorbitore (dove la costante m

 divisa per la densità r

11 I. Curie e F. Joliot, Émission de protons de grande vitesse par les substances hydrogénées sous l’influence des 
rayons  g trés pénétrants, «Comptes Rendus de l’Académie des Sciences», 194, 1932, pp. 273-75. I protoni 
emessi avevano energia di 4,5 MeV per il berillio e 2 MeV per il boro. 

12 

 

                                                                                                                                        

12 «Il fenomeno di proiezione dei nuclei atomici da parte dei raggi  g  di grande energia è probabilmente un 
fenomeno  generale»;  I.  Curie  e  F.  Joliot,  Effet  d’absorption  de  rayons  g  de  très  haute  fréquence  par 
projection de noyaux légers, «Comptes Rendus de l’Académie des Sciences», 194, 1932, pp. 708-11, qui p. 710. 
13 Come ho già ricordato nella nota 7, tale sezione d’urto è inversamente proporzionale al cammino percorso 
in media da un fotone. Perciò nel caso in questione la formula prevedeva che, rispetto all’interazione con un 
elettrone, quella con un protone permettesse al fotone di percorrere, in media, un cammino 105 volte più lungo. 

14 Rossi, Il problema della radiazione penetrante, cit. in nota 5. 
15  «Un  modo  nuovo  d’interagire  da  parte  della  radiazione  con  la  materia»;  I.  Curie  e  F.  Joliot,  Effet 
d’absorption de rayons g de très haute fréquence par projection de noyaux légers, cit. in nota 12, pp. 710-11. 

16 Bothe, a-Strahlen, Künstliche Kernumwandlung und -Anregung, Isotope, cit. in nota 8, p. 105. 

17 I. Curie, Sur  le  rayonnement  g nucléaire excité dans le glucinium et dans le lithium par les rayons  a du 

polonium, cit. in nota 10, p. 1413. 

18 Rasetti, Alternating Intensities in the Spectrum of Nitrogen, «Nature», CXXIV, 1932, pp. 792-93. 
19 H.C. Webster, The Artificial Production of Nuclear  g-Radiation , «Proc. Roy. Soc.», CXXXVI, 1932, pp. 

427-53, qui p. 440. 

20 Ibid., p. 448. 
21 Chadwick, Possible Existence of a Neutron, cit. in nota 1.  
22 Rutherford, Structure of the Radioactive Atom and Origin of the a-Rays, «Philosophical Magazine», vol. 4, 
1927,  pp.  580-605; Rutherford,  Structure  of  radioactive  atoms  and  the  origin  of  the  a  rays ;  in Atti del 
congresso  internazionale  dei  fisici, (11-20 settembre 1927, Como-Pavia-Roma), 2 voll., Bologna, Zanichelli, 
1927, vol. I, pp. 55-64. 

23 Gentile, Sulla teoria dei satelliti di Rutherford, «Rendiconti dell’Accademia dei Lincei», VII, 1928, pp. 346-49. 
24 Ibid., p. 349. 
25 Amaldi, La vita e l’opera di Ettore Majorana (1906-1938), Roma, Accademia Nazionale dei Lincei, 1966, p. XXII. 
26 E. Segrè, nota di commento in E. Fermi, Note e memorie (Collected Papers), a cura di E. Amaldi et al., 2 voll., 
Roma, Accademia Nazionale dei Lincei – Chicago, the University of Chicago Press, 1962-65, vol. I (1962), p. 488. 

27 E. Amaldi, La vita e l’opera di Ettore Majorana (1906-1938) , cit. in nota 25, p. XXII. 
28 Rutherford, Structure of the Radioactive Atom and Origin of the a-Rays , cit. in nota 22, pp. 584-85. 
29 Ibid., p. 604. 
30  Cfr.  per  esempio  l’introduzione  a  I.  Curie  e  F.  Joliot,  Preuves  expérimentales  de  l’existence  du  neutron, 

«Journal de Physique», vol. IV, 1932, pp. 21-33. 

31 W.D. Harkins, The Stability of Atoms as  Related to the Positive and Negative Electrons in their Nuclei, 
and  the  Hydrogen,  Helium,  H3 ,   H2,  Theory  of  Atomic  Structure ,  «Journal  of  the  American  Chemical 
Society», 32, 1920, pp. 1956-97. 

32 Ibid., p. 1961. 
33 L’articolo di Harkins è interessante anche perché contiene un intero paragrafo dedicato a The Search for Eka-
Cesium and Eka-Iodine, and the Question as to the Existence of Elements of Higher Atomic Number than Uranium 
(ibid., pp. 1985-86). La questione dei transuranici sarà affrontata, come è noto, nelle ricerche di via Panisperna. 
34  Rutherford,  Bakerian  Lecture:   Nuclear  Constitution  of  Atoms ,  «Proceedings  of  the  Royal  Society», 

XCVII, 1920, pp. 374-400. 

35 Ibid., p. 396. 
36  Cfr.  il  resoconto  della  riunione  della  British  Association  del  25/8/1920:  The  Building  up  of  Atoms , in 

Proceedings of the British Association , «Engineering», 110, 1920, p. 382. 

37 E. Amaldi,  La vita e l’opera di Ettore Majorana (1906-1938) , cit. in nota 25, p. XXIII. Si veda anche E. 

Segrè, cit. in nota 26. 

38 Cfr. ad esempio G. Bruzzaniti, Dal segno al nucleo, Torino, Bollati Boringhieri, 1993. 
39 A questo proposito, nel 1928 R. de Laer Kronig interpretò alcune misure di S. Ornstein e W.R. van Wijk 
come l’indicazione che lo spin del nucleo di azoto valeva 1; poco tempo dopo Rasetti stabilì che i nuclei di 
azoto obbedivano alla statistica di Bose-Einstein. In entrambi i casi ciò entrava in conflitto con la presenza 
nel nucleo di un numero dispari di fermioni di spin 1/2, ma è bene ricordare che i due risultati erano tra 
loro  indipendenti  e  avevano  ciascuno  valore  a  sé,  in  quanto  il  teorema  spin-statistica  sarebbe  stato 
(R.  de  Laer  Kronig,  Der  Drehimpuls  des  Stickstoffkerns, 
dimostrato 
«Naturwissenschaften», 16, 1928, p. 335; L.S. Ornstein e W.R. van Wijk, Untersuchungen über das negative 
13 

soltanto  nel  1939 

 

 

                                                                                                                                        

Stickstoffbandenspektrum, «Zeitschrift für Physik.», IL, 1928, pp. 315-22; F. Rasetti, Alternating Intensities 
in the Spectrum of Nitrogen, cit. in nota 18).  

40 «Sembra come se l’elettrone nel nucleo perdesse oltre allo spin anche il diritto di partecipare alla statistica 
nucleare»;  W.  Heitler  e  G.  Herzberg,  Gehorchen  die  Stickstoffkerne  der  Boseschen  Statistik?, 
«Naturwissenschaften», XVII, 1929, pp. 673-674, qui p. 673.  

41 «la loro individualità [e] queste considerazioni ci hanno indotto a tentare di elaborare una teoria dei raggi b ». 
V.  Ambarzumian  e  D.  Iwanenko,  Les  électrons  inobservables  et  les  rayons  b,  «Comptes  Rendus de 
l’Académie des Sciences», 190, 1930, pp. 582-84, qui p. 582. 

42  «Non  considereremo  il  neutrone  come  se  fosse  costituito da un elettrone e un protone, ma come una 
particella  elementare»;  M.D.  Iwanenko,  Sur  la  constitution  des  noyaux  atomiques ,  «Comptes  Rendus de 
l’Académie des Sciences»,  195,  1932,  pp.  439-41,  qui  p.  441.  Si  veda  anche  M.D.  Iwanenko, The neutron 
hypothesis , «Nature», CXXIX, p. 798. 

43 Chadwick, The Existence of a Neutron, «Proceedings of the Royal Society», CXXXVI, 1932, pp. 692-708, 

passim. 

44 «A mio avviso, il significato che si può attribuire alla distinzione tra particelle elementari e particelle complesse non 
può essere espresso senza ambiguità»; Bohr, intervento riportato in Structure et propriétés des noyaux atomiques, 
Atti del VII Congresso Solvay (Bruxelles 22-29 ottobre 1933), Paris, Gauthier-Villars, 1934, p. 331. 

45 Si ipotizzò che, oltre che in uno stato ‘fondamentale’, il neutrone potesse trovarsi eventualmente legato a 

una coppia elettrone-positrone.  

46  C. D. Anderson,  The Positive Electron ,  «Physical  Review»,  XLIII,  1933,  pp.  491-94, qui  p. 494; Curie e 
Joliot, Électrons  positifs  de  transmutation, «Comptes  Rendus de l’Académie des Sciences»,  196, 1933, pp. 
1885-87; G. Wataghin, Sulla teoria del nucleo, «Rendiconti dell’Accademia dei Lincei», XVII, 1933, pp. 645-47. 
47  «Dal  punto  di  vista  della  complessità  si  ha  allora  senza  dubbio  una  completa simmetria tra neutrone e 
protone»; F. Perrin, intervento riportato in Structure  et  propriétés  des  noyaux  atomiques, 1934, cit. in nota 
44, p. 332. 

48 «L’idea di fondo è: relegare tutte le difficoltà di principio dentro il neutrone e applicare la meccanica quantistica 
ordinaria all’interno del nucleo». Lettera di Heisenberg a Bohr del 20-6-1932 (in Bohr Archives, Copenaghen, e 
Archive for the History of Quantum Physics); riportata in L.M. Brown e H. Rechenberg, Nuclear  structure and 
beta decay (1932-1933), «American Journal of Physics», 56, 1988, pp. 982-88, qui p. 982 e p. 988.  

49 «Le difficoltà fondamentali che si incontrano nella teoria del decadimento b

 e nella statistica dei nuclei di 
azoto  si  possono  cioè  ridurre  alla  domanda,  in  quale  modo  possa  un  neutrone  decadere  in  protone  ed 
elettrone  e  quale  statistica  soddisfi»;  W.  Heisenberg,  Über  den  Bau  der  Atomkerne.  I,  «Zeitschrift  für 
Physik», LXXVII, 1932, pp. 1-11, qui p. 1. 

50 «può essere nuovamente descritta ricorrendo all’immagine di elettroni, privi di spin e che obbediscono alle 

leggi della statistica di Bose»; ibid., p. 2. 

51 «è valida solamente qualora il moto dei protoni sia lento rispetto al moto dell’elettrone nel neutrone»; ibid., p. 10. 
52  «il  singolo  neutrone,  vale  a  dire  la  carica  negativa  che  è  contenuta  in  esso,  contribuirà  alla  diffusione». 
Lettera di Heisenberg a Bohr, del 18-7-1932. Riportata in Bohr, Collected Works of Niels Bohr, 10 voll., 
vol. IX: Nuclear Physics (1929-52) , a cura di Rudolf Peierls, Amsterdam, North Holland, 1986, pp. 573-74. 
53 W. Heisenberg, Über den Bau der Atomkerne. II, «Zeitschrift für Physik», LXXVIII, 1932, pp. 156-64. 
54 E.P. Wigner,  On  the  Mass  Defect  of  Helium, «Physical Review», XLIII, 1932, pp. 252-57, qui p. 252. È 
forse superfluo specificare che gli articoli a cui si riferisce Wigner sono i due che abbiamo appena ricordato. 

55 E. Amaldi, La vita e l’opera di Ettore Majorana (1906-1938) , cit. in nota 25, p. XXIII. 
56 Ibid., p. XXIV. 
57  Lettera  al  padre  da  Lipsia,  del  18-2-1933.  Riportata  in  E.  Recami,  Il  caso  Majo rana.  Epistolario, 

documenti, testimonianze , Roma, Di Renzo Editore, 2000, p. 151. 

58 Lettera alla madre da Lipsia, del 22-2-1933. Ibid., p. 154. 
59 Lettera al padre da Lipsia, del 28-2-1933. Ibid., p. 154. 
60 E. Majorana, Sulla teoria dei nuclei, «Ricerca Scientifica», I, 1933, pp. 559-65, qui p. 559  . Riportato in E. 
Amaldi, La vita e l’opera di Ettore Majorana (1906-1938), cit. in nota 25, p. 59. Cfr. anche E. Majorana, 
Über die Kerntheorie , «Zeitschrift für Physik», LXXXII, 1933, pp. 137-45. 

61 L’annosa questione si trovava espressa anche nell’articolo in cui l’amico Gentile nel 1928 aveva analizzato la 
teoria  dei  satelliti  di  Rutherford:  egli  aveva  precisato  che  non  c’era  motivo  di  considerare  l’applicazione 
dell’elettrodinamica classica al nucleo «un’estrapolazione troppo grande, perché la stessa osservazione si può 
fare sul fatto che si applicano al mondo nucleare le leggi e i metodi quantistici» (G. Gentile, Sulla teoria dei 
14 

 

 

 

                                                                                                                                        

satelliti  di  Rutherford,  cit.  in  nota  23,  p.  348).  Un  primo  passo  verso  l’uso  di  metodi  quantistici  per 
descrivere il nucleo e le particelle pesanti in esso contenute fu mosso, in quello stesso anno, da Gamow e da 
Gurney  e  Condon  nel  formulare  la  teoria  del  decadimento  a
  (G.  Gamow,  Zur  Quantentheorie  des 
Atomkernes,  «Zeitschrift  für  Physik»,  LI,  1928,  pp.  204-12;  R.W.  Gurney  e  E.U.  Condon,  Quantum 
Mechanics and Radioactive Disintegration, «Physical Review», XXXIII, 1928, pp. 127-40). 

62 Cfr. Structure et propriétés des noyaux atomiques, cit. in nota 44, p. 300. 
63 «Secondo Majorana», «seguendo l’esempio di Majorana», «come ha insistito Majorana», «adotteremo, allo 
stesso modo di Majorana, … »; W.  Heisenberg,  Considération  théoriques  générales  sur  la  structure  du 
noyau , in Structure et propriétés des noyaux atomiques, cit. in nota 44, pp. 289-323, passim. 

64  «L’affermazione  che  gli  elettroni  compaiono  come  costituenti  del  nucleo  non  possiede  alcun  significato 
definito in aggiunta al fatto, ricordato prima, che molti nuclei emettono raggi b »; cfr. Structure et propriétés 
des noyaux atomiques, cit. in nota 44, pp. 292-93. 

65 E. Majorana, Sulla teoria dei nuclei, cit. in nota 60, p. 559  (riportato in E. Amaldi, La vita e l’opera di 
Ettore Majorana (1906 -1938) , cit. in nota 25, p. 60). Questo corsivo e i tre che seguono sono aggiunti. 
66 E. Fermi, Tentativo di una teoria dell’emissione dei raggi b, «La Ricerca Scientifica», anno IV, vol. II, 1933, 

pp. 491-95, passim. 

67 Loc. cit.  
68 E. Amaldi, La vita e l’opera di Ettore Majorana (1906-1938) , cit. in nota 25, p. XXII. 

15 

